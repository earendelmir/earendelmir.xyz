<!DOCTYPE html>
<html lang="it">

<head>
  <meta charset="UTF-8">
  <link rel="apple-touch-icon" sizes="180x180" href="/favicon/apple-touch-icon.png">
  <link rel="icon" type="image/png" sizes="32x32" href="/favicon/favicon-32x32.png">
  <link rel="icon" type="image/png" sizes="16x16" href="/favicon/favicon-16x16.png">
  <link rel="manifest" href="/favicon/site.webmanifest">
  <link rel="canonical" href="https://earendelmir.xyz/archive/2023/2">
  <meta name="viewport" content="width=device-width, initial-scale=1.0">
  <meta name="referrer" content="strict-origin-when-cross-origin">
  <meta name="description" content="Quando guido trascendo ogni tipo di collocazione spazio-temporale. Per quei 5 o 50 minuti smetto di avere un posto nel mondo...">
  <link rel="alternate" type="application/rss+xml" title="Subscribe via RSS" href="https://earendelmir.xyz/feed.xml">

  <meta property="og:title" content="Road Trip">
  <meta property="twitter:title" content="Road Trip">
  <meta property="og:description" content="Quando guido trascendo ogni tipo di collocazione spazio-temporale. Per quei 5 o 50 minuti smetto di avere un posto nel mondo...">
  <meta property="twitter:description" content="Quando guido trascendo ogni tipo di collocazione spazio-temporale. Per quei 5 o 50 minuti smetto di avere un posto nel mondo...">
  <meta property="og:url" content="https://earendelmir.xyz/archive/2023/2">
  <meta property="twitter:card" content="summary">

  <meta name="theme-color" content="#F8F9FA" media="(prefers-color-scheme: light)">
  <meta name="theme-color" content="#18191A" media="(prefers-color-scheme: dark)">
  <link rel="stylesheet" href="/style/style.css">
  <link rel="stylesheet" href="/style/post.css">
  <noscript><link rel="stylesheet" href="/style/dark-theme.css"></noscript>
  <script type="text/javascript" src="/scripts/theme.js"></script>
  <title>Road Trip</title>
</head>

<body id="top">
  <header id="banner">
    <h1 translate="no" title="Jewel of the Morning Star">earendelmir</h1>
    <nav>
      <a lang="en" class="navbar-item" href="/">Home</a>
      <a lang="en" class="navbar-item" href="/about/">About</a>
      <a lang="en" class="navbar-item" href="/archive/">Archive</a>
      <a lang="en" class="navbar-item" href="/notes/">Notes</a>
      <a lang="en" class="navbar-item" href="/more/">More</a>
    </nav>
  </header>

  <main>
    <article class="h-entry post-body">
      <a class="u-uid u-url" href="https://earendelmir.xyz/archive/2023/2" hidden></a>
      <h1 class="p-name post-title">Road Trip</h1>
      <p lang="en" class="post-info">
        <time class="dt-published" datetime="2023-01-13">13 Jan 2023</time>&#160; · &#160;4 min&#160; · &#160;<a href="/archive/tags#miscellany">#miscellany</a>
      </p>
      <div class="p-author h-card" hidden>
        <a class="u-uid u-url p-name" href="https://earendelmir.xyz">earendelmir</a>
        <a class="u-photo" href="https://earendelmir.xyz/images/profile.jpg">(Photo)</a>
      </div>
      <div class="e-content">
      <p>Quando guido trascendo ogni tipo di collocazione spazio-temporale.</p>

      <p><i>uanm.</i></p>

      <p>Per quei 5 o 50 minuti smetto di avere un posto nel mondo. Riformulo. Il posto ce l'ho ed è quello al
        volante; è il mondo a cambiare. Da una palla di acqua e carbone che fluttua nello spazio si deforma,
        rimpicciolisce e collassa in una Fiat Panda 4 porte nera.<br>
        Tutto il resto... non dico che smette di esistere ma sta fuori dalla macchina, sta fuori dal mondo.<br>
        Basta quel <i>separè</i> di vetro per creare un distacco esistenziale impossibile da vincere.<br>
        Appena entro e chiudo la portiera, e metto la cintura, e aggiusto lo specchietto, e inserisco la chiave,
        e accendo i fari, e ... dico: appena entro divento invisibile. È stupido perché alla fine mi vedono tutti
        (ma quanti mi <i>guardano</i>?) eppure mi sento invisibile e libero di poter fare quello che voglio in
        macchina. E come sfrutto questa libertà? Cantando. E battendo le mani. E suonando batterie, bassi, tastiere
        e chitarre o, a volte, anche uno solo di questi.</p>

      <p><i>Che innocenza.</i></p>

      <p>Intanto, non credo riuscirò a mettere a parole quello che intendo sulla questione del mondo che collassa
        e diventa la mia macchina.</p>

      <p>Quello che sta fuori non emette suono; certo, sento i clacson e le sirene e i motori e le persone ma
        nulla di tutto cíò emette un suono che appartiene al mio mondo a quattro ruote: è rumore di aria diversa,
        non smuove gli atomi dentro alla mia macchina.<br>
        Quello che sta fuori non emette luce; certo, vedo la strada e i segnali e i pedoni e le altre macchine ma
        nulla di tutto ciò emette luce che può attraversare il mio scudo intergalattico dotato di tergicristalli: è
        luce morta che raggiunge quegli oggetti e non si muove di lí, non rimbalza dalle strisce pedonali per
        raggiungere i miei occhi.<br>
        Tutto ciò che sento è la musica del CD, la mia voce che l'accompagna, il <i>clap</i> della mia mano sulla
        coscia che porta il tempo, la freccia che ticchetta quando devo girare e mi ricordo di attivarla.<br>
        Tutto ciò che vedo è il volante che gira e la mia mano su di esso, il quadro, il tergicristalli che fa su e
        giú.<br>
        E chi sta fuori non mi vede, non mi sente, potrebbe passare attraverso me e il mio mondo carrozzato come
        fossi un fantasma e sentire solo un leggero brivido, un lontano eco di <i>...sono ragazzi del mondo con il
        cuore negli occhi che scintillano pa-pa pa-paa...</i></p>

      <p><i>ho speso troppo tempo a cercare il verso giusto della canzone giusta e comunque non sono soddisfatto.</i></p>

      <p>L'ho spiegato bene? No, non credo. Per ricapitolare: entro in macchina e divento invisibile, nessuno mi
        vede e nessuno mi sente così come io non vedo e non sento niente. In piú, cessano anche tutti i pensieri; in
        fondo, a cosa dovrei pensare se il mondo ha smesso di esistere? Dal momento in cui chiudo la portiera a
        quello in cui la riapro fluttuo in uno stato di beata non-esistenza, un limbo tra la vita di qua e la vita
        di là (dove per <i>qua</i> e <i>là</i> intendo casa mia e l'università, o casa di nonna e casa mia, o un
        qualsiasi luogo di partenza e una qualsiasi altra destinazione).</p>

      <p>dirò cosa succede quando in macchina non sono solo? no, perché non succede nulla. Che tristezza. È come
        se la presenza di altre persone non permettesse all'alieno che abita il mio corpo di uscire allo scoperto;
        loro portano con sé ossigeno e altri elementi contaminanti che lo avvelenerebbero. Lui respira solo in
        atmosfere composte da vapore di benzina e fiato di musica, non da chiacchiericci e musica messa con la cassa
        e scelta dalla playlist top-50-italia di spotify.<br>
        che poi mi piace pure stare in macchina con altra gente, cantare tutti insieme vecchie canzoni o
        lamentarmi delle nuove che mettono con la cassa... è un divertimento diverso però, cosciente, non c'è
        l'abbandono descritto sopra, per questo preferisco guidare da solo.</p>
      </div>
    </article>
  </main>

  <footer>
    <hr>
    <p lang="en"><a aria-label="Back to top" title="Back to top" href="#top">↑ top</a><span id="btn-theme-hide">&#160; | &#160;<button id="btn-theme" aria-label="Theme switcher" title="Theme switcher">dark</button></span>&#160; | &#160;<a href="/feed.xml">rss</a>&#160; | &#160;<a href="&#109;&#97;&#105;&#108;&#116;&#111;&#58;&#101;&#97;&#114;&#101;&#110;&#100;&#101;&#108;&#109;&#105;&#114;&#64;&#112;&#114;&#111;&#116;&#111;&#110;&#46;&#109;&#101;">email</a></p>
    <p><span translate="no">© 2023-2024 earendelmir</span></p>
  </footer>
</body>

</html>
