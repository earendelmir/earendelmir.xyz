<!DOCTYPE html>
<html lang="it">

<head>
  <meta charset="UTF-8">
  <link rel="apple-touch-icon" sizes="180x180" href="/favicon/apple-touch-icon.png">
  <link rel="icon" type="image/png" sizes="32x32" href="/favicon/favicon-32x32.png">
  <link rel="icon" type="image/png" sizes="16x16" href="/favicon/favicon-16x16.png">
  <link rel="manifest" href="/favicon/site.webmanifest">
  <link rel="canonical" href="https://earendelmir.xyz/archive/2023/4">
  <meta name="viewport" content="width=device-width, initial-scale=1.0">
  <meta name="referrer" content="strict-origin-when-cross-origin">
  <meta name="description" content="Il mio viaggio a Vienna. Parte 1.">
  <link rel="alternate" type="application/rss+xml" title="Subscribe via RSS" href="https://earendelmir.xyz/feed.xml">

  <meta property="og:title" content="Vienna #1">
  <meta property="twitter:title" content="Vienna #1">
  <meta property="og:description" content="Il mio viaggio a Vienna. Parte 1.">
  <meta property="twitter:description" content="Il mio viaggio a Vienna. Parte 1.">
  <meta property="og:url" content="https://earendelmir.xyz/archive/2023/4">
  <meta property="twitter:card" content="summary">

  <meta name="theme-color" content="#F0F2F5" media="(prefers-color-scheme: light)">
  <meta name="theme-color" content="#18191A" media="(prefers-color-scheme: dark)">
  <link rel="stylesheet" href="/style/style.css">
  <link rel="stylesheet" href="/style/post.css">
  <title>Vienna #1</title>
</head>

<body>
  <header id="banner">
    <h1 translate="no">earendelmir</h1>
    <nav>
      <a lang="en" class="navbar-item" href="/">Home</a>
      <a lang="en" class="navbar-item" href="/about/">About</a>
      <a lang="en" class="navbar-item" href="/archive/">Archive</a>
      <a lang="en" class="navbar-item" href="/notes/">Notes</a>
      <a lang="en" class="navbar-item" href="/more/">More</a>
    </nav>
  </header>

  <main>
    <article class="h-entry post-body">
      <a class="u-uid u-url" href="https://earendelmir.xyz/archive/2023/4" hidden></a>
      <h1 class="p-name post-title">Vienna #1</h1>
      <p lang="en" class="post-info">
        <time class="dt-published" datetime="2023-01-27">27 Jan 2023</time>&#160; · &#160;11 min&#160; · &#160;<a href="/archive/#travels">#travels</a>
      </p>
      <div class="p-author h-card" hidden>
        <a class="u-uid u-url p-name" href="https://earendelmir.xyz">earendelmir</a>
        <a class="u-photo" href="https://earendelmir.xyz/images/profile.jpg">(Photo)</a>
      </div>
      <div class="e-content">
      <p>A mesi di distanza penso sia arrivato il momento di parlare di questo viaggio.</p>

      <p>Siamo partiti Venerdì 19 Agosto 2022 da Napoli alle 14:38 e arrivati lí nel tardo pomeriggio. Il volo era
        programmato per le 13:45 ma in quel periodo parecchi voli venivano cancellati all'ultimo momento e siamo
        stati fortunati noi ad aver solo subito un ritardo. Ricordo c'erano dei ragazzi che però dovevano fare scalo
        per andare a? Londra? Amsterdam? e stavano cercando alternative per paura di perdere il secondo volo.<br>
        Siamo ripartiti il Lunedì successivo, 22 Agosto, alle 17:25 e arrivati alle 20:24 a Napoli.<br>
        Come faccio a ricordami tutti sti orari e date? L'incredibile utilità del calendario. E l'aver
        scattato due foto fighe al momento dell'imbarco all'andata e dello sbarco al ritorno.</p>

      <div class="img-div">
        <div class="two-imgs-container">
          <img src="/images/2023/4/1.webp" alt="img_ponte" style="width:300px;height:400px;" loading="lazy">
          <img src="/images/2023/4/2.webp" alt="img_ponte" style="width:300px;height:400px;" loading="lazy">
        </div>
        <figcaption>Imbarco e sbarco</figcaption>
      </div>

      <p><i>perché si dice imbarco? cioè lo so, hanno preso in prestito il termine dal vocabolario navale ma la
          domanda è: perché negli ultimi due-tre secoli si è via via persa la voglia di inventare nuove parole? Per
          non parlare della totale assenza di nomi di persona che non derivino dal greco, dal latino, dalla Bibbia o
          da Game Of Thrones.</i></p>

      <p>Ricordo che la magia è iniziata ancora prima di atterrare. Eravamo in volo e quasi a destinazione quando
        sotto di noi tutto si fa scuro: non piú campagne e laghetti ma foresta. La <i>Wienerwald</i>!
        <i>The Vienna Woods</i>! Che nome figo. Comunque, tutta la terra visible da quel vetro minuscolo e sporco e
        spesso tipo 10cm è ricoperta di alberi scuri. Tutto è foresta e tutto sembra sia destinato a rimanere
        foresta per sempre. Inizio a perdere le speranze di poter piú rivedere un centro abitato quando
        all'improvviso una vena grigia squarcia l'oscurità come una crepa di luce nel cielo notturno.<br>
        E proprio in quel momento mi tornano a mente le parole di Negrini:</p>

      <blockquote>È una ferita fra gli alberi l'autostrada che va.</blockquote>

      <p>E come uno scemo mi ricordo che aveva scritto una canzone proprio sulla città che stavo per visitare, che
        lí c'era stato anche lui e lí si era innamorato, e ho capito che mi aspettava una grande città (e che avrei
        avuto una fonte perfetta per la caption perfetta per un eventuale post su Instagram, che poi non è mai stato
        realizzato ma vbb).<br>
        Recito quei versi a mamma, seduta nella fila davanti; lei sorride e guarda fuori. Mia sorella è confusa,
        io le spiego della canzone, e sono felice.<br>
        Sembra stupido ma è stato quel pensiero improvviso a risvegliarmi, a farmi tornare bambino, a riaccendere
        l'entusiasmo che avevo perso a causa del ritardo e della stanchezza. Sí, è stato proprio come un risveglio
        improvviso che mi ha fatto pensare <i>"oddio ma sto per atterrare! e sto per vedere un posto nuovo! e sto per
        passare qui 4 giorni di vacanza ad esplorare e mangiare e vedere cose!"</i></p>

      <p>La città mi è piaciuta, come tutte le altre città europee che ho visitato fino ad ora (tranne Parigi)
        quindi su questo nessuna sorpresa. Quello che è cambiato dai viaggi precedenti è stato il modo in cui mi ci
        sono relazionato? il modo in cui ho deciso di giudicarla, ecco. In passato la metrica di giudizio prevedeva
        voti che partivano da un <i>"non mi piace"</i> (con annessi dettagli tipo <i>è sporca</i>, <i>è caotica</i>,
        ...), passavano da un <i>"beh sí è una bella città"</i> e arrivavano al piú alto <i>"vorrei vivere qui"</i>.
        Questa volta il mio subconscio <i>non-tanto-sub</i> ha fatto un ragionamento diverso e piú che pensare a
        quanto sarebbe bello vivere lí ha iniziato a ponderare quanto fosse fattibile trasferirsi. perché?<br>
        Forse è l'età. Ne ho 23 e voglio andare via, sto semplicemente valutando le mie opzioni.</p>

      <p><i>la sento quasi come presunzione l'idea di poter vivere all'estero.</i></p>

      <p>Forse è solo che mi è piaciuta davvero tanto e ho sbloccato un livello ancora piú alto nella scala del
        giudizio. Il livello platinum del <i>Potrei</i> che sorpassa il gold del <i>Vorrei</i>.<br>
        E cosa mi è piaciuto così tanto di questa città?<br>
        La cosa forse meno romantica, meno poetica, meno filosofica o sentimentale che possa mai essere di
        risposta a questa domanda: i mezzi.<br>
        Che poi boh forse è solo che sono abituato a busitalia e qualsiasi altra realtà decente mi sembra
        meravigliosa. Però davvero ho amato i mezzi; dei pullman mi importa poco anche se ne abbiamo presi un paio.
        Ma cosa sono quei tram! e le metropolitane!? Fatta esperienza a Londra e ora a Vienna ritengo un requisito
        essenziale la presenza di una metropolitana nella città in cui andrò a vivere. È troppo comoda. E i
        tram? Smentisco quello che ho scritto poco fa: sono poetici; sono metro con vista panoramica.<br>
        Vienna, Würzburg e Norimberga. Sono le uniche città in cui ho mai preso il tram e ho adorato tutte e tre,
        le prime due in particolare.<br>
        Perché mi piace così tanto? Metà del fascino credo lo debba alle diverse
        canzoni che adoro e che lo menzionano nel testo (Negrini, Dalla, Bersani), nei quadri e nelle foto che ho
        visto, nei libri che ho letto (Zafon), e forse nella "nostalgia di qualcosa che mai si ha avuto" che provo
        camminando sui binari vuoti a Salerno. L'altra metà sta tutta nel mezzo in sè: cioè, si ha la frequenza di
        passaggio e la sicurezza di una metro sui binari, combinata alla vista che offrirebbe un pullman. Il meglio
        dei due mondi.</p>

      <p><i>ma posso parlare così tanto solo di tram?</i></p>

      <p>Comunque, quello che mi è piaciuto oltre ai mezzi è, per farla breve, tutto: la presenza di grandi
        parchi, centro storico e monumenti sparsi un po' ovunque, assurda quantità di turisti italiani (perché non
        fa mai male sentir parlare italiano in terra straniera, soprattutto se senti
        frasi tipo <i>"uagliu ma putimm magnà semp sta cazz e cotolett? ja Antò cerca na pizzeria"</i>), pulizia
        generale, cultura dell'Opera, vivacità in centro anche la sera (no come Stoccolma) e boh, solite cose. Ah,
        importante anche la presenza di Starbucks.<br>
        Altrettanto impressionante e da aggiungere alle cose che mi sono piaciute è stato il Danubio; questo
        fiume che l'attraversa e la spacca in due.</p>

      <blockquote>Come un serpente domestico il Danubio va via.</blockquote>

      <p>O forse, piú che il fiume in sè è quello che comporta la presenza di un fiume ad essermi piaciuto: i ponti.</p>

      <p><i>perché giustamente dopo l'autostrada e dopo i tram non potevo che soffermarmi sui ponti.</i></p>

      <p>L'ultima mattina, quella del lunedì, sono andato con mia sorella alla ricerca di un ponte specifico sul quale
        avevano girato una scena di <i>Before Sunrise</i>. perché sí, non mi faccio mancare nulla e oltre alle
        canzoni ho anche film dedicati alla città da cui trarre ispirazione, poesia e nuova curiosità.<br>
        L'esperienza in sè è stata nulla di che ma abbiamo visto strade nuove, meno frequentate dai turisti e
        arrivati là ho scoperto che sotto al ponte ce n'è un altro, sempre scoperto, per la metro. Bello.</p>

      <div class="img-div">
        <div class="two-imgs-container">
          <img src="/images/2023/4/3.webp" alt="img_ponte" style="width:230px;height:300px;" loading="lazy">
          <img src="/images/2023/4/4.webp" alt="img_ponte_beforesunrise" style="width:400px;height:300px;" loading="lazy">
        </div>
        <figcaption>Ponte dal vivo (sx) e nel film (dx)</figcaption>
      </div>

      <p>Il film comunque è meraviglioso. Ho un debole per i film romantici ma questo è speciale: il fatto che si
        incontrino sul treno e decidano di scendere alla prossima stazione per passare la giornata insieme è troppo.
        Che si promettano di rivedersi a distanza di un anno allo stesso posto, senza scambiarsi numeri di
        telefono o altre informazioni; che per tutto il film si vedano loro due passeggiare e chiacchierare senza meta
        e non ci si annoia; il fatto che questa cosa sia davvero accaduta al regista; che ci siano altri due film,
        girati ognuno a 10 anni di distanza dal precedente per mostrare l'evoluzione del rapporto e del mondo attorno
        alla loro coppia ... Tutti questi fatti me lo rendono speciale.</p>

      <p><a target="_blank" rel="noopener" href="https://www.youtube.com/watch?v=QV1tiEDvkkw"><i>"The Before Trilogy - Love Over Time"</i> (video essay)</a>.</p>

      <p><i>ogni parola che scrivo attira alla mente altre cento cose e vorrei scrivere di tutte loro ma chi me lo
          dà il tempo? Vorrei parlare meglio della trilogia, dei video essay e di come sia affascinante il poter
          ascoltare gente che parla di qualsiasi cosa in maniera appassionata e studiata e... vabbè.</i></p>

      <p>Alla fine di sto fiume di parole (Pooh?), sto scrivendo e intanto penso <i>"devo scrivere anche di Würzburg;
        tre viaggi e non dico nulla? Mi è piaciuta tanto quanto Vienna, se non di piú (e per motivi diversi per fortuna)."</i><br>
        E se, andando avanti, facessi sempre così? E se finissi per innamorarmi di ogni città che visito? In
        fondo mi sono innamorato già di Salerno diverse volte (relazione complicata, con alti e bassi), di Würzburg,
        di Londra e ora di Vienna. Sarebbe una condanna bittersweet, come l'immortalità, costretto a viaggiare e
        innamorarsi di ogni luogo che si visita. Una condanna che accetterei volentieri.<br>
        Ciò che manca a questa epifania, comunque, è la sorpresa. Non sono sorpreso. Da tempo ormai so che mi
        innamoro troppo facilmente di troppe cose diverse: di troppe canzoni, di troppi film, di troppi libri, di troppi
        posti nel pullman (uno solo in realtà, ma anche uno è già troppo), di troppi luoghi e cieli e mari, ..., e
        persone. Non dispiacerà a nessuno se aggiungo le città a questa lista.</p>

      <blockquote style="margin-bottom: 0;">Io forse amavo un po' troppo l'amore e mai nessuno davvero.</blockquote>
      </div>
    </article>
  </main>

  <footer>
    <hr>
    <p><a tabindex="0" onclick="document.body.scrollTop=0;document.documentElement.scrollTop=0;"><span lang="en">↑ Back to Top</span></a></p>
    <p lang="en">Follow via <a href="/feed.xml">RSS</a>. Reply with
      <a href="&#109;&#97;&#105;&#108;&#116;&#111;&#58;&#101;&#97;&#114;&#101;&#110;&#100;&#101;&#108;&#109;&#105;&#114;&#64;&#112;&#114;&#111;&#116;&#111;&#110;&#46;&#109;&#101;">email</a>.</p>
    <p><span translate="no">© 2023-2024 earendelmir</span></p>
  </footer>
</body>

</html>
