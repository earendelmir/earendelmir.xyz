<!DOCTYPE html>
<html lang="it">

<head>
  <meta charset="UTF-8">
  <link rel="apple-touch-icon" sizes="180x180" href="/favicon/apple-touch-icon.png">
  <link rel="icon" type="image/png" sizes="32x32" href="/favicon/favicon-32x32.png">
  <link rel="icon" type="image/png" sizes="16x16" href="/favicon/favicon-16x16.png">
  <link rel="manifest" href="/favicon/site.webmanifest">
  <link rel="canonical" href="https://earendelmir.xyz/archive/2024/24">
  <meta name="viewport" content="width=device-width, initial-scale=1.0">
  <meta name="referrer" content="strict-origin-when-cross-origin">
  <meta name="description" content="Ho trascurato questo blog per fin troppo tempo. Da quando mi sono laureato ho spento il cervello, nella maniera più letterale possibile: passo le giornate a fare quasi nulla. Per quanto riguarda il blog nello specifico, questo mio comportamento conferma la teoria che usassi questo progetto come distrazione ...">
  <link rel="alternate" type="application/rss+xml" title="Subscribe via RSS" href="https://earendelmir.xyz/feed.xml">

  <meta property="og:title" content="Caro diario #2">
  <meta property="twitter:title" content="Caro diario #2">
  <meta property="og:description" content="Ho trascurato questo blog per fin troppo tempo. Da quando mi sono laureato ho spento il cervello, nella maniera più letterale possibile: passo le giornate a fare quasi nulla. Per quanto riguarda il blog nello specifico, questo mio comportamento conferma la teoria che usassi questo progetto come distrazione ...">
  <meta property="twitter:description" content="Ho trascurato questo blog per fin troppo tempo. Da quando mi sono laureato ho spento il cervello, nella maniera più letterale possibile: passo le giornate a fare quasi nulla. Per quanto riguarda il blog nello specifico, questo mio comportamento conferma la teoria che usassi questo progetto come distrazione ...">
  <meta property="og:url" content="https://earendelmir.xyz/archive/2024/24">
  <meta property="twitter:card" content="summary">

  <meta name="theme-color" content="#F8F9FA" media="(prefers-color-scheme: light)">
  <meta name="theme-color" content="#18191A" media="(prefers-color-scheme: dark)">
  <link rel="stylesheet" href="/style/style.css">
  <link rel="stylesheet" href="/style/post.css">
  <noscript><link rel="stylesheet" href="/style/dark-theme.css"></noscript>
  <script type="text/javascript" src="/scripts/theme.js"></script>
  <title>Caro diario #2</title>
</head>

<body id="top">
  <header id="banner">
    <h1 translate="no" title="Jewel of the Morning Star">earendelmir</h1>
    <nav>
      <a lang="en" class="navbar-item" href="/">Home</a>
      <a lang="en" class="navbar-item" href="/about/">About</a>
      <a lang="en" class="navbar-item" href="/archive/">Archive</a>
      <a lang="en" class="navbar-item" href="/notes/">Notes</a>
      <a lang="en" class="navbar-item" href="/more/">More</a>
    </nav>
  </header>

  <main>
    <article class="h-entry post-body">
      <a class="u-uid u-url" href="https://earendelmir.xyz/archive/2024/24" hidden></a>
      <h1 class="p-name post-title">Caro diario #2</h1>
      <p lang="en" class="post-info">
        <time class="dt-published" datetime="2024-07-17">17 Jul 2024</time>&#160; · &#160;9 min&#160; ·&#160;
        <a href="/archive/tags/#journaling">#journaling</a>
      </p>
      <div class="p-author h-card" hidden>
        <a class="u-uid u-url p-name" href="https://earendelmir.xyz">earendelmir</a>
        <a class="u-photo" href="https://earendelmir.xyz/images/profile.jpg">(Photo)</a>
      </div>
      <div class="e-content">
        <p>Volevo parlare della laurea. Volevo parlare dei miei amici, di come ho stretto i rapporti con molti di loro. Volevo parlare di quest'estate; del viaggio a Siviglia; di quello in Islanda l'estate scorsa.<br>
        Volevo parlare...</p>

        <p>Ho trascurato questo blog per fin troppo tempo. Da quando mi sono laureato ho spento il cervello, nella maniera più letterale possibile: passo le giornate a fare quasi nulla.<br>
        Per quanto riguarda il blog nello specifico, questo mio comportamento conferma la teoria che usassi questo progetto come distrazione dallo studio/lavoro. Mi dedicavo alla creazione e customizzazione, e alla scrittura, per sfuggire agli impegni universitari. Ora che di impegni non ne ho, termina anche la necessità di prendermi cura di questo spazio.<br>
        Mi sento in colpa, mi sembra di aver <i>fallito</i>, e voglio rimediare. Eccomi quindi qui a buttare giù questo flusso di coscienza. Sarà il post più personale mai scritto fino ad ora; personale per il contenuto, e per la target audience: nessuno, neanche me stesso. Queste parole mi serve pronunciarle — beh, scriverle — per cacciarle via da dentro me, poi preferirei perderle, se non per sempre almeno per un po'.<br>
        Non posso nascondere che, con un po' di narcisismo, ho sempre sperato che i miei post venissero letti da altri e che la gente mi contattasse () per fortuna così è!), ma non questa volta: questo post è per me.</p>

        <p>Dicevo che ho spento il cervello.<br>
        Non riesco a riaccenderlo. Non leggo più, non guardo film, non programmo, non studio <sup class="footnote-ref" id="fnref-1">[<a href="#fn-1">1</a>]</sup>. Complice è sicuramente il fatto che ho riscaricato Instagram sul telefono, e ora passo ore a guardare, inviare/ricevere reels, e a <i>controllare</i> le storie dei miei amici.<br>
        Altra ammissione: sento il morboso bisogno di guardare le loro storie dopo le uscite insieme, sperando di trovare qualche foto/video in cui compaio anche io.</p>

        <p>Sto uscendo quasi tutte le sere con i miei amici. E, per un motivo o per un altro, non mi ritiro mai prima dell'una di notte. Amo i miei amici e passerei con loro le notti intere, le giornate, ma ho anche mia madre che aspetta sveglia che torni a casa sano e salvo, e ogni volta che esco poi sento forti sensi di colpa perchè penso che lei è lì a casa a perdere sonno per colpa mia — proprio lei che la mattina deve svegliarsi presto.<br>
        Anche io mi sveglio presto. Dopo la laurea gioivo all'idea di poter disattivare la sveglia mattutina; non l'ho fatto. Suona ancora alle 6:50, ogni mattina tranne la domenica.<br>
        Credo che questo sonno sottile e sregolato (spesso influenzato da alcool e/o fumo) sia un'ulteriore causa di questa mia stanchezza celebrale.</p>

        <p>Sto uscendo quasi tutte le sere con i miei amici. Sento che anche questo pregiudica le mie facoltà mentali: spendo la mia giornata in modalità di attesa. Passa il tempo e penso <i>"non vedo l'ora si facciano le 20 così posso iniziare a prepararmi e poi scendere"</i>. E questo mio <i>non vedere l'ora</i> mi distrae dal presente che potrei impiegare per qualche attività utile.</p>

        <p>Ho iniziato a fumare. A bere già bevevo. A mia discolpa dico però che fumo solo drummini <sup class="footnote-ref" id="fnref-2">[<a href="#fn-2">2</a>]</sup>. Odio le sigarette normali, odio la loro puzza, e odio la loro composizione chimica. I drummini, almeno, sono "solo" tabacco.<br>
        Ho scoperto che esiste tabacco e tabacco. Per raccontare questo aneddoto devo fare alcune premesse. Il mio più caro amico si è trasferito a Roma per studiare medicina, ormai 5 anni fa. Lì ha fatto amicizia con alcuni ragazzi che lo hanno introdotto alla pratica di fumare erba. Lui ha poi introdotto me (le famose cattive influenze da cui i genitori e insegnanti avvertivano bisognasse difendersi). Quando torna qui, una volta ogni 3-4 mesi, porta con sè un paio (due, contate) di canne, da fumare insieme in tranquillità in un posto segreto del centro storico della città, mentre ci raccontiamo di noi e delle ultime novità. La prima volta ha pensato bene di farmi fare pratica a "tirare" utilizzando le sigarette, piuttosto che sprecare tiri di erba a vuoto. Ho provato ribrezzo ogni secondo, notando quanto puzzassero quelle sue dannate sigarette. Più o meno negli stessi giorni di questa mia prima esperienza, avevo iniziato a stringere amicizia con alcuni compagni dell'università. Uno di loro, durante le pause di metà lezione che tutti noi passavamo sulla terrazza di fronte l'aula (meteo permettendo), fumava sempre i drummini e ricordo che notai come il fumo passivo da lui provocato non puzzasse — addirittura mi piaceva l'odore!<br>
        Torno al presente. Altri miei amici fumano i drummini, li conosco da diversi anni, non ho mai provato il desiderio di unirmi a loro. Un giorno del mese scorso una mia carissima amica dice —— no, non ricordo cosa ha detto. Non ricordo come (devo chiederglielo!) ma una sera ci siam trovati a comprare un pacco di tabacco ad uno di quei distributori automatici sparsi per la città. Un pacco per noi due. È lei che lo porta a casa e lo tiene nascosto nella borsa, e poi lo porta quando usciamo insieme. E quando usciamo insieme fumiamo. Il problema è che, come già ripetuto, sto uscendo quasi tutte le sere.<br>
        Beh, almeno non fumo anche da solo, né sento il desiderio di farlo, per fortuna.<br>
        Devo dire anche che non ho ancora imparato a chiudere i drummini. Non voglio farlo, sarebbe un passo troppo rischioso. È una combo micidiale: è affascinante — e renderebbe la mia persona affascinante, per proprietà transitiva —, ed è un modo per tenere le mani occupate — e io <i>devo</i> avere sempre le mani occupate, non so perchè, forse contro l'ansia; quando indosso una camicia (cioè tutte le volte che esco di casa), infatti, gioco molto con i bottoni.<br>
        Non voglio imparare a rollare le sigarette. Non potrei tornare indietro. A quel punto mi basterebbe perdere l'autocontrollo una singola volta, comprando un pacco di tabacco solo per me, e non smetterei mai più di fumare.<br>
        Confesso anche questo: non voglio imparare a rollare le sigarette perchè non voglio mostrarmi agli altri non-bravo in qualcosa.<br>
        Queste due verità coesistono: non posso imparare perchè dovrei farlo davanti agli altri e mi vergogno, ma nemmeno posso fare pratica da solo perchè finirei per fumare troppo. Esiste anche una terza verità; no, è una predizione del futuro: imparerò. Imparerò facendo pratica da solo non appena avrò un posto tutto mio in cui vivere.<br>
        Voglio imparare a rollare le sigarette. Ecco la verità definitiva, la più preoccupante.</p>

        <p>Ho scoperto che esiste tabacco e tabacco. Il pacco comprato da me e la mia amica era la scelta più economica in quel distributore: scelta sbagliata. Assaggiandone altri riconosco quanto il nostro sia di qualità, gusto e odore molto peggiore. È quasi finito però, e ho chiesto a quel mio amico dell'università di cui mi piaceva l'odore che marca usasse lui. Compreremo quello la prossima volta.</p>

        <p>Dicevo prima che passo la giornata in modalità attesa. Lo faccio anche quando ho un colloquio di lavoro o un altro evento che mi porta ansia e/o trepidazione. Uscire mi porta ansia? Forse sì, ora che ci penso: l'ansia di essere pulito, profumato, vestito bene ed evitare brutte figure.<br>
        Il problema è che il colloquio al massimo è alle 5 del pomeriggio, l'attesa poi finisce e mi lascia libero la sera; quando invece si tratta di uscire, l'attesa mi copre tutta la giornata.</p>

        <p>Sto cercando di perdere un po' di peso, e devo dire che ci sto riuscendo. Sono due settimane che ho smesso di mangiare biscotti e dolci. È un mesetto circa che sto facendo un po' di attività fisica, non molta: un giorno si e una settimana no faccio qualche flessione, addominali e squat; quasi tutte le mattine invece vado a camminare per quasi due ore. Questa settimana non sono ancora andato perchè troppo stanco, ho però fatto due allenamenti HIIT; non è vero, entrambe le volte ho interrotto a metà perchè mi sembrava di morire. Neanche questo è vero: ho interrotto perchè avevo paura che il rumore dei miei salti sul tappetto desse troppo fastidio all'inquilino del piano di sotto.<br>
        Non sono sovrappeso, ho solo un fisico troppo morbido: fianchi larghi, un po' di pancia e una specie di piccole tette. Il numero sulla bilancia sta scendendo, giorno dopo giorno, ma non mi sembra che il fisico si stia aggiustando più di tanto.</p>

        <p>Ieri che siamo usciti ho ricevuto un messaggio vocale da parte di una mia amica; mi avvisava che era in macchina con il fidanzato e avevano appena caricato in macchina un'altra amica nostra (quella dei drummini) e stavano per arrivare da me, dovevo quindi scendere di casa e farmi trovare al solito posto, come ogni volta che prendo un passaggio. Nell'audio dice <i>"Sono appena salita in macchina, arriviamo da te tra..... quanto ci vuole per arrivare da Marco?"</i> e sento il fidanzato dire <i>"Troppo poco"</i>, l'amica dei drummini suggerisce <i>"Cinque minuti"</i>.<br>
        È da ieri che mi domando cosa possa mai significare quel <i>"Troppo poco"</i>. Mi spaventa. La mia prima idea è che lui intendesse dire <i>"Purtroppo ci vuole poco ad arrivare da Marco, vorrei che il tempo che passiamo in macchina solo noi fosse di più, senza di lui"</i>. È paranoico pensarlo, non ne ho motivo. So... — So? Credo. No, sono abbastanza convinto — di star simpatico a tutti loro. Usciamo insieme tutte le sere, scherziamo e ci divertiamo, io voglio bene a loro e "so" (vedi sopra) che loro ne vogliono a me. Eppure ora ho questa nuova paura.<br>
        La mia seconda idea è che intendesse dire <i>"Ci vuole troppo poco per arrivare da Marco quindi questo vocale è inutile perchè sicuro non avrà il tempo di scendere e farsi trovare là in tempo"</i>. Questa idea è già più confortante. Chissà.<br>
        Non posso chiedere direttamente a lui cosa volesse dire perchè non credo sappia che nell'audio si sente questo suo commento.</p>

        <p>Basta così per oggi.</p>

        <section class="footnotes">
          <hr>
          <ol>
            <li id="fn-1"><p>Sto imparando C++. Sono fermo alla lezione 5 (su un totale di 30 o più) da due settimane. <a class="fn-back" href="#fnref-1">&#8617;&#xFE0E;</a></p></li>
            <li id="fn-2"><p>È italiano questo termine? O dialettale? Parlo delle sigarette rollate. <a class="fn-back" href="#fnref-2">&#8617;&#xFE0E;</a></p></li>
          </ol>
        </section>
      </div>
    </article>
  </main>

  <footer>
    <hr>
    <div class="prevnext">
      <div><p>Previously</p><a href="/archive/2024/23">They want us to fall in love with an AI voice</a></div>
      <div class="prevnext-next"><p>Up next</p><a href="/archive/2024/25">This site is not dead, and neither am I</a></div>
    </div>
    <hr>
    <p lang="en"><a aria-label="Back to top" title="Back to top" href="#top">top</a><span id="btn-theme-hide">&#160; | &#160;<button id="btn-theme" aria-label="Theme switcher" title="Theme switcher">dark</button></span>&#160; | &#160;<a href="/feed.xml">rss</a>&#160; | &#160;<a href="&#109;&#97;&#105;&#108;&#116;&#111;&#58;&#101;&#97;&#114;&#101;&#110;&#100;&#101;&#108;&#109;&#105;&#114;&#64;&#112;&#114;&#111;&#116;&#111;&#110;&#46;&#109;&#101;?subject=Re:%20">email</a></p>
    <p><span translate="no">© 2024 earendelmir</span></p>
  </footer>
</body>

</html>
